# DidWeConnect COVID-19

See who did you meet.
Simply. Safe. Untracked.

## Kihívás

Nehezen követhető az, hogy hogyan terjed a vírus. Amennyiben valaki elkapja a fertőzést, nehéz visszakövetni, pontosan mikor és kivel is volt kapcsolatban. Mi erre kívánunk megoldást adni, ezzel is segítve a közösséget és orvosokat egyaránt.

## Szeretnék segíteni!

Projektünk a HackTheCrisis Hackathon keretein belül indult. Ahhoz, hogy sikerrel járhassunk, a Te segítségedre van szükségünk. Ha szívesen részt vennél a tesztelésben vagy használnád az alkalmazást, amikor elkészül, kérlek segíts nekünk és csatlakozz, hogy minél több életet menthessünk meg együtt!

<a href="https://docs.google.com/forms/d/e/1FAIpQLSeaZSsdFe9ttWUmNDhK8MZxw0AUqy19CLFiZOQ3L6foWlP9Vg/viewform?embedded=true">Csatlakozom!</a>

## Azonnali észlelés

### Mi lenne, ha azonnal értesülhetnél arról, ha a közeledben valaki megbetegedett?

A mai modern világban szinte mindenkinél van valamilyen okos eszköz. Ezeknek a felhasználásával könnyedén nyomon követhetnénk a betegség terjedését, milyen interakciók történnek a világban, ki kikkel lépett kapcsolatba.

Egy mobilalkalmazást készítünk, amelyet mindenki önkéntesen telepíthet fel a telefonjára. Mind iOS, mind Android készülékre elérhető lesz az alkalmazás.

Az alapvető ötlet az, hogy regisztráció után a telefonod érzékelni fogja más regisztrált felhasználók telefonjait - akiknek szintén telepítve van az alkalmazás.

Ezután, amint egy felhasználó, akivel te korábban találkoztál, megbetegszik, azonnal értesítést kapsz a telefonodra, így felkészülhetsz és felkeresheted orvosodat!

## Terjedés követése

### Könnyebb nyomonkövetés és megjósolható megbetegedések - hiteles forrásból.

Elemezve a kapcsolati hálókat előrejelezhetőek lesznek a megbetegedési gócpontok, sokkal könnyebb lesz a kapcsolatok felkutatása, és a tünetmentes hordozókat is minél előbb felismerhetjük.

Az esetek nem lesznek automatikusan elfogadva fertőzöttnek, ezt még jóvá kell hagyni a fals bejelentések elkerülése végett.

Orvosaink/elemzőink titkosított kapcsolaton keresztül, egy webes felületen kérhetik le a felhasználók, illetve a fertőzöttnek jelzett felhasználók listáját. Mindkettőből manuálisan beállíthatnak egy felhasználót fertőzöttnek - ez esetben kezdődik az informálás a többi felhasználó felé.

További terveink között áll még például a tesztelési fázisok nyomon követése is, így is segítve orvosaink munkáját.
